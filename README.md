#Registrering af opgaver#
Ansatte på forskellige afdelinger skal kunne registrere, at de har brug for at en prøvetager kommer forbi og tager en eller flere prøver. Det kan dreje sig om:

- Blodprøver
- EKG
- Glukose-Csv
- POCT-PCR

De ansatte skal yderligere angive:

- Telefonnummer til afdelingen eller bookeren på den afdeling, som har registreret opgaven
- Hvilken afdeling befinder patienten sig på, stue og evt. i hvilken seng
- CPR-nummer – hvorefter navn automatisk angives
- Om det er en opgave, som er booket på forhånd. Det kan angives, hvornår prøven ønskes taget, og ellers vil der automatisk stå dags dato samt klokkeslæt. Prøvetagerne vil kunne se opgaven og at den først skal tages senere.
- Om det er en hasteopgave eller livsvigtig. Ved en hasteopgave skal prøvetager være fremme på afdelingen inden for 15 minutter og ved en livsvigtig skal man være fremme inden for 5 minutter. Hasteopgaver skal prioriteres over normale opgaver, og ved livsvigtige skal man stoppe og gå fra det man er i gang med, medmindre man bogstavelig talt sidder med en nål i armen på en patient.
- Om der er særlige ting, de skal være OBS på. Dette sker ved afkrydsning:
  - Er patienten døv, stum, taler andet sprog end dansk og har brug for tolk
  - Er det tale om en isolationspatient, da det kræver at prøvetageren ifører sig særligt udstyr
  - Er det en medicinhæft afhængig prøvetagning, hvilket betyder at patienten tager medicin og evt. skal tage sin medicin på bestemte tidspunkter, hvilket påvirker, hvornår prøven tages.
  - 
#Visning ved klik på opgave#
Når man trykker på en opgave, kan man se patientens navn, CPR-nummer, stuenummer og evt. sengeplads hvis det er en flersengsstue, hvornår opgaven er bestilt til - altså klokkeslæt, hvem der har bestilt opgaven og telefonnummer til dem/afdelingen.
 
#Lokationer#
Aalborg Sygehus har flere lokationer, hvor personalet kan møde ind, og hvor patienter behandles. Det kan dreje sig om:
- Medicinerhuset
- Skadestuen
- Højhuset
 
#Prøvetager på arbejde#
Ansatte skal være registreret i systemet, så de kan logge ind. Når den ansatte logger ind, så er det med arbejds-mail, adgangskode og telefonnummer. Telefonnummer er til en arbejdstel eller PDA (nogle kan bruges til opkald), så afdelinger kan kontakte den ansatte hvis noget haster eller hvis en kollega kan se, at der er brug for ekstra hjælp.
Andre oplysninger om hver ansat: CPR, navn, adresse og privat telefonnummer.

Når de er på arbejde, skal de kunne angive, hvilken eller hvilke lokationer de arbejder på under den enkelte vagt, så de kan få vist opgaver relateret til netop den eller de lokationer.
Afdelinger på lokationerne

Højhuset
- A1, mave-tarm-kirurgisk
- S1, hjertemedicinsk
- S2, hjertemedicinsk
- NHH, neuro-, hoved-, halskirurgisk
- O1, ortopædkirurgisk
- O2, ortopædkirurgisk
- Geriatrisk, ældremedicinsk
- A2, mave-tarm-kirurgisk
- T, Thoraxkirurgisk
- Notia, neuro- og traume-intensiv

Skadestuen
- ATC, akut traume center/skadestuen
- Grønt spor, patienter hvor det ikke haster, men de skal ses af læge
- Blåt spor, brækkede knogler
- AMA 1, akutmodtageafsnit
- AMA 2, akutmodtageafsnit

Medicinerhuset
- 9Ø, gastromedicinsk
- 6V, lungemedicinsk
- 7V, hæmatologisk
- 7Ø, infektionsmedicinsk
- 6Ø, apopleksi
- 2Ø, intermediært

#Farve på opgaver#

Orange
Øverste orange blok: orange betyder at det er en hasteopgave. Under overskriften med lokationen står, hvad opgaven går ud på, hvilket er en EKG i dette tilfælde. Overstregningerne skjuler patientens navn. Ikonet med sprøjten betyder at opgaven er til prøvetager. Dette system anvendes også til andre opgaver. Når man trykker på opgaven, står der, at det er en hasteopgave.

Turkis
Den turkise opgave er en morgenrunde-opgave. Der skal tages blodprøver på alle afdelinger. Alle afdelinger bookes ind i denne grønlige farve. Booker ud, når den er færdig, så man kan hjælpe hinanden, hvis en afdeling stadig er aktiv.

Blå
Blå opgaver er almindelige opgaver. Her står hvilken afdeling det drejer sig om, hvilken seng og hvilken opgave. Her er det blodprøver og EKG.
